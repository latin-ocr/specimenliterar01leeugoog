89

teneri ‚sanctique amoris, sed ardores juvenum, quin et
maritorum, potius hetaerarum consuetudini reservabantur.
Castus igitur inter sponsum sponsamque vel inter conjuges
amor parum aptam, meretricius vero, licitus etsi, non
legitimus, parum dignam praebebat materiem quam serii '
poetae canerent. Neque salva republica illa, quae creverat
per civium robur et nervos, videbatur mulierum conditio
mutari posse. Mascula autem et severa tragoediaAeschylea,
quam comicus unice probabat et civitati ducebat utilem,
non majores 'mulieribus tribuerat partes quam quas in ,
ipsa vita agebant. Σὸν δ’ αὖ τὸ σιγᾶν καὶ μένειν εἵσω δόμων ¹ τ .
haec verba Eteoclis ad chorum Thebanorum mulierum,
dum urbi appropinquabant hostes lamentantium, egregie
exprimunt quid Aeschylus de sexu debiliore senserit.
(lum eo autem faciebat Aristophanes, novitati infestus
et mollioribus animi sensibus n'on ita pervius, quum
praesertim timeret ne per musas Euripideas amor juvem
· tuti Atheniensi commendaretur tanquam res multo maJ'oris
momenti quam a patribus habitus esset. . “

Haec omnia si bene perpendimus, ita prope statuendum
erit: accusationem de qua nuno agimus prirpp fronte
plane falsam videri, nec revera ab omni pestep'robari
posse; sed tamen, modo recteexplicetur, multum habere
quo se tueatur, et, si ut par est judicetur ex mente
Aristophanis, nihil certe inesse calumniae. Quod autem
attiriet ad istud mulierum odium unde tot risus jocosque
duxit Aristophanes, id quidem jam perspeximus, Euri-
pidem, si oderat mulieres, saltem eas non contemsisse.
At ipsum illud odium uon admodum potuit esse acre,
certe non pertinax , quum tot heroiuas celebraverit omni
laude dignas. Notabile mihi videtur, eum in prioribus

fabulis (Medea, Hippolyto) multo vehementiusinvehi in ⁷

mulieres quam in iis quas maturioribus annis composuit3 Α

¹ Aesch. Sept. c. Theb. vs. 232.

 

